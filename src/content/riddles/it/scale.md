---
title: Il Castello degli Equilibri
difficulty: brainfucker
lang: it
slug: biglie
image: ../../../assets/img/scale.svg
hints: ['Inizialmente, si suddividono le biglie in 3 gruppi da 4 palline.']
solution: "Si dividono le biglie in 3 gruppi da 4. Le biglie 1, 2, 3 e 4 faranno parte del primo gruppo, le biglie 5, 6, 7 e 8 del secondo e le biglie 9, 10, 11 e 12 del terzo gruppo. Si pesano le biglie dei primi due gruppi su due piatti diversi. Possono succedere 3 cose: A) I due gruppi pesano uguali, B) Si abbassano le biglie 1, 2, 3 e 4 e C) Si abbassano le biglie 5, 6, 7 e 8. Se succede A, allora si mettono le biglie 1 e 9 su un piatto e le biglie 10 e 11 sull' altro. Anche qui, possono succedere 3 cose: AA) Se i gruppi pesano uguali, allora la biglia dal peso diversa è la 12 e basterà utilizzare la terza pesata con una qualsiasi delle altre biglie per stabilire se il suo peso era maggiore o minore delle altre. AB) Se scende il piatto con le biglie 1 e 9, allora o è la 9 ad essere più pesante, oppure è una tra la 10 e la 11 ad essere più leggera. Con la terza pesata si confrontano la 10 e la 11. Se i piatti sono in pari, allora la biglia diversa è la 9 ed è più leggera, altrimenti la biglia diversa sarà quella sul piatto che scende e sarà più pesante. AC) Se scende il piatto con le biglie 10 e 11, si potrà utilizzare la stessa tecnica (invertita) di AB per stabilire qual è la biglia che pesa diversamente. Se succede B, allora si mettono su un piatto le biglie 1, 5 e 9 e sull'altro le biglie 2, 3 e 8. Possono succedere 3 cose: BA) I piatti rimangono in equilibrio, BB) Il primo piatto scende e BC) Scende il secondo piatto. Se succede BA, allora la pallina diversa potrebbe essere la 4 (più pesante) oppure una tra la 6 e la 7 è più leggera. Con la terza pesata, si confrontano la 6 e la 7. Se pesano diverse, allora la più leggera è quella che rimane in alto. Se pesano uguali, allora è la 4 ad essere più pesante. Se succede BB allora è la 1 ad essere più pesante oppure è la 8 ad essere più leggera. Con la terza pesata basterà confrontare le 1 con una delle altre palline per sapere se è la 1 ad essere più pesante o la 8 ad essere più leggera. Se succede BC si potrà utilizzare la stessa tecnica (invertita) del caso BB. Se succede C si può utilizzare la stessa tecnica (invertita) del caso B."
---

## Prologo

In un mondo parallelo, esiste un castello incantato, custode di segreti e misteri, chiamato "Il Castello degli Equilibri". Al centro di questo castello, vi è una bilancia magica, capace di pesare con precisione assoluta qualsiasi cosa, e 12 biglie magiche. Queste biglie sembrano identiche in tutto e per tutto, ma una di esse ha un peso diverso dalle altre, potendo essere sia più leggera che più pesante. Si racconta che chiunque riesca a scoprire quale biglia ha il peso diverso, sarà in grado di sbloccare i poteri della bilancia e acquisirà la conoscenza dei mondi paralleli.

## Descrizione

Il compito degli avventurieri è quello di usare la bilancia magica per determinare quale delle 12 biglie ha un peso diverso, e se essa è più leggera o più pesante rispetto alle altre. Gli avventurieri hanno a disposizione soltanto 3 pesate per risolvere l'enigma.

## La domanda

Come possono gli avventurieri usare le 3 pesate disponibili per determinare con certezza quale biglia ha un peso diverso e se essa è più leggera o più pesante delle altre?

## FAQ

- Le biglie sono tutte identiche in apparenza, e non ci sono modi per distinguere la biglia diversa se non usando la bilancia.
- Gli avventurieri non possono alterare o danneggiare le biglie o la bilancia in alcun modo.
- Le pesate devono essere effettuate una alla volta.
- Si, le pesate sono solo 3.
