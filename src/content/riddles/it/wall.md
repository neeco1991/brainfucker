---
title: La camera murata
difficulty: moderate
lang: it
slug: muro
image: ../../../assets/img/wall.svg
hints:
  [
    "Prima che l'esploratore indovini, passa del tempo in cui nessuno dice niente.",
    "L'esploratore ad indovinare è il secondo da sinistra.",
  ]
solution: 'I due avventurieri più vicini al muro non hanno nessuna informazione, perciò non potranno indovinare. Il primo a partire da sinistra vede due cappelli ma di colori opposti e quindi ha il 50% di probabilità di avere un cappello bianco e il 50% di averlo nero. Il secondo a partire da sinistra, invece, fa questo ragionamento: "Se io e quello davanti a me avessimo il cappello dello stesso colore, allora quello dietro di me indovinerebbe perché avrebbe la certezza del colore del suo cappello. Siccome quello dietro di me non sta indovinando, allora vuol dire che il mio cappello è del colore opposto di quello davanti a me."'
---

## Prologo

In una giungla densa e misteriosa, al di là di montagne inaccessibili, sorge un tempio antico e nascosto. Questo tempio è abitato dal Custode degli Enigmi, un'entità immortale incaricata di porre domande che mettono alla prova l'intelletto e il coraggio degli avventurieri. Al centro del tempio si trova "La Camera dell'Enigma".

## Descrizione

Quattro audaci esploratori vengono accolti dal Custode e posti nella Camera nella formazione in figura: tre di loro sono in fila indiana su un lato di un maestoso muro dorato, mentre il quarto è solo dall'altra parte del muro. Il muro è così alto da impedire a chiunque di vedere al di sopra o attorno ad esso. Tutti gli avventurieri sono rivolti verso il muro e possono vedere solo i cappelli di tutti gli altri esploratori posti tra lui e il muro.

Ognuno degli esploratori ha un cappello piazzato sulla sua testa dal Custode degli Enigmi. Gli esploratori vengono informati che ci sono esattamente 2 cappelli bianchi e 2 cappelli neri.

## La domanda

Al gruppo di avventurieri viene posta la seguente domanda dal Custode degli Enigmi: "Di che colore è il tuo cappello?" il Custode dice che solo uno di loro ha le informazioni necessarie risolvere l'enigma, e una volta risolto avrebbero ottenuto la libertà e il tesoro nascosto nella camera.

## FAQ

- Gli esploratori non possono comunicare tra di loro in nessun modo, verbale e non.
- L'unica informazione a loro disposizione è il colore del cappello degli esploratori posti davanti a lui e prima del muro.
- Non è possibile utilizzare alcun trucco per ottenere altre informazioni.
