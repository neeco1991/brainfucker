---
title: L'enigma della giungla
difficulty: moderate
lang: it
slug: muro
image: ../../../assets/img/wall.svg
hints:
  [
    'Solo uno può indovinare.',
    "Prima che l'esploratore indovini, passa del tempo in cui nessuno dice niente.",
    "L'esploratore ad indovinare è il secondo da sinistra.",
  ]
solution: 'I due avventurieri più vicini al muro non hanno nessuna informazione, perciò non potranno indovinare. Il primo a partire da sinistra vede due cappelli ma di colori opposti e quindi ha il 50% di probabilità di avere un cappello bianco e il 50% di averlo nero. Il secondo a partire da sinistra, invece, fa questo ragionamento: "Se io e quello davanti a me avessimo il cappello dello stesso colore, allora quello dietro di me indovinerebbe perché avrebbe la certezza del colore del suo cappello. Siccome quello dietro di me non sta indovinando, allora vuol dire che il mio cappello è del colore opposto a quello davanti a me."'
---

## Prologo

Nascosto nella giungla densa e misteriosa del Deccan, al di là di montagne inaccessibili, sorge un antico tempio indù. Al centro del tempio si trova la Camera dell’Enigma, nella quale la Sacerdotessa di Shiva, custode del tempio, pone enigmi agli avventurieri, per metterne alla prova il coraggio e l’intelletto e proteggere il suolo sacro dalle orme degli empi.

## Descrizione

Quattro audaci esploratori vengono accolti dalla Sacerdotessa e posti nella Camera nella formazione in figura: tre di loro sono in fila indiana su un lato di un maestoso muro dorato, mentre il quarto è solo dall’altra parte del muro. Il muro è così alto da impedire a chiunque di vedere al di sopra o attorno a esso. Ognuno degli esploratori ha un cappello piazzato sulla sua testa dalla Sacerdotessa. Ogni avventuriero è rivolto verso il muro e può vedere solo i cappelli di tutti gli altri esploratori posti tra sé stesso e il muro. Gli esploratori vengono informati che ci sono esattamente 2 cappelli bianchi e 2 cappelli neri.

## La domanda

Al gruppo di avventurieri viene posta la seguente domanda dalla Sacerdotessa: “Di che colore è il tuo cappello?”. Se la risposta sarà sbagliata, uno sciame di frecce metterebbe fine alle loro vite all’istante.

## FAQ

- Gli esploratori non possono comunicare tra di loro in nessun modo, verbale e non.
- L'unica informazione a loro disposizione è il colore del cappello degli esploratori posti davanti a lui e prima del muro.
- Non è possibile utilizzare alcun trucco per ottenere altre informazioni.
