---
title: Ares contro i cento Tebani
difficulty: intense
lang: it
slug: scala
image: ../../../assets/img/stairs.svg
hints:
  [
    "Il primo, parlando, fornisce un'informazione complessiva su tutte le pietre che vede davanti a sé.",
    "Il primo, parlando, fornisce un'informazione di parità.",
  ]
solution: "La strategia che i 100 cittadini di Tebe possono adottare per assicurare che 99 di loro sopravvivano con certezza matematica, mentre l'ultimo abbia una probabilità del 50% di sopravvivere è la seguente: Il primo cittadino, che si trova in cima alla scalinata e può vedere i colori delle pietre di tutti gli altri, conta il numero di pietre bianche che vede davanti a sé. Se il numero di pietre bianche è pari, il primo cittadino risponde 'bianco'. Se è dispari, risponde 'nero'. Questa risposta fornisce un'informazione di parità a tutti i cittadini che lo seguono sulla scalinata. Ogni altro cittadino, quando è il proprio turno di rispondere alla domanda di Ares, conta il numero di pietre bianche che vede davanti a sé tra quelle dei cittadini che sono ancora in vita. Se il numero di pietre bianche che vede è pari, risponde 'bianca'. Se è dispari, risponde 'nera'. In questo modo, tutti i cittadini tranne il primo rispondono in base al conteggio di pietre bianche che vedono davanti a loro, che è un'informazione di parità. Poiché solo il primo cittadino sa il totale esatto di pietre bianche sulla scalinata, la sua risposta determinerà se il numero totale di pietre bianche è pari o dispari. La chiave sta nel fatto che il primo cittadino fornisce un'informazione di parità, consentendo agli altri di rispondere in base al conteggio di pietre bianche senza conoscere il totale esatto."
---

## Prologo

La maledizione di Ares, dio della guerra, si è scagliata su Tebe e sulla discendenza del suo fondatore Cadmo. La città ha attratto l’ira del grande dio, maledetta fin dalla fondazione poiché nata da un’insolita semina: l’eroe Cadmo, seguendo il suggerimento di Apollo, aveva scovato il mitico serpente della Beozia, lo aveva ucciso e ne aveva seminato in terra i denti. Da questi denti intrisi di nero sangue era nata la maestosa città di Tebe, da sempre fedele a Dioniso, il dio del vino e dell’estasi. Ares tuttavia, a cui il serpente era consacrato, aveva giurato vendetta. Per questo da secoli perseguita il popolo tebano favorendo le oscure trame del Fato.

## Descrizione

L’ultimo tranello escogitato dal dio consiste nell’enigma della scala. Cento tebani vengono disposti in fila sulla scalinata prospicente il tempio di Dioniso, tutti rivolti verso il fondo della scalinata stessa. Su ogni cittadino viene posta una pietra bianca o nera. Ogni cittadino può vedere tutti i colori delle pietre poste sulle persone che sono davanti a lui sulla scalinata, ma non può vedere il proprio o quello di chi sta dietro di lui. La domanda posta da Ares a ciascun cittadino, partendo da quello in cima alla scalinata, è: “Di che colore è la tua pietra?” Se il cittadino indovina viene salvato, se sbaglia viene inghiottito dalla scalinata e perde la vita. Quando viene posta la domanda, tutti i cittadini possono ascoltarne la risposta e sapere se chi risponde ha indovinato o ha perso la vita. Prima di iniziare questo rituale, Ares concede il tempo di una clessidra ai cittadini per discutere tra di loro e trovare una strategia comune per sopravvivere a questa prova.

## La domanda

Qual è la strategia che i 100 cittadini di Tebe adottano per assicurare che 99 di loro sopravvivano con certezza matematica, mentre l’ultimo ha una probabilità del 50% di sopravvivere?

## FAQ

- Non si sa a priori quante pietre bianche e quante nere ci siano. Per estremizzare, è possibile anche che tutte le pietre siano di un solo colore.
- I cittadini possono comunicare solo durante il tempo concesso prima del rituale, ma non durante la prova stessa.
- Non c’è modo di inviare segnali o messaggi tra i cittadini una volta iniziato il rituale.
- I cittadini non possono dire nient’altro che “bianca” o “nera”.
- I cittadini non possono aspettare del tempo o utilizzare qualsiasi altro trucco per passare informazioni diverse da una mera informazione binaria.
- Ogni cittadino può vedere solo i cappelli delle persone davanti a lui sulla scalinata.
